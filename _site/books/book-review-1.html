---
title: "Árangursríki stjórnandinn"
author: "Peter Drucker"
date: 2024-05-06
cover_image: /assets/images/arangursriki.jpeg
layout: book-reviews
---
<p>Hvað gerir stjórnanda árangursríkan ?</p>

<p>Í Árangursríka stjórnandanum eftir Peter F. Drucker segir að stjórnendum sé fyrst og fremst ætlað að koma réttu hlutunum í verk. Það þýðir einfaldlega að ætlast er til þess að þeir séu árangursríkir í starfi. Árangursríkir stjórnendur hafa jafn mikinn tíma og aðrir en þeir nýta tímann betur og kunna að forgangsraða.</p>

<p>Í bókinni dregur Drucker fram fimm grundvallaratriði sem reynast ættu öllum stjórnendum gott veganesti:</p>

<p>Hvernig við nýtum tíma okkar á árangursríkan hátt</p>

<p>Hvernig við uppgötvum og nýtum styrkleika okkar</p>

<p>Hvernig við finnum út hvað við getum lagt af mörkum</p>

<p>Hvernig við einbeitum okkur að því sem skiptir máli</p>

<p>Hvernig við tökum árangursríkar ákvarðanir</p>

<p>Bókin gagnast öllum sem bera ábyrgð í starfi, hvort sem að það er í fyrirtæki, á sjúkrahúsi, í skóla eða opinberri stofnun.</p>

<p>Peter F. Drucker (1909-2005) er frumkvöðull á sviði stjórnunarfræða og hafa verk hans verið nýtt sem kennslurit í háskólum, fyrirtækjum og stofnunum um heim allan. Eftir Drucker liggja samtals 39 bækur og yfir hundrað greinar sem lögðu grunninn að því sem á okkar dögum kallast stjórnunarfræði.</p>
